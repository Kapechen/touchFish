<center><h1><font face="楷体">青玉案</font></h1></center>



<center><strong><font face="楷体">宋·贺铸</font></strong></center>

<center><font face="楷体"><strong>凌波不过横塘路，但目送，芳尘去。锦瑟华年谁与度？月桥花院，琐窗朱户，只有春知处。</strong></font></center>

<center><font face="楷体"><strong>飞云冉冉蘅皋暮，彩笔新题断肠句。试问闲愁都几许？一川烟草，满城风絮，梅子黄时雨。</strong></font></center>

